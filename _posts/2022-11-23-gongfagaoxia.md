---
title: 《中国仙道之究竟内金丹法》之功法高下
date: 2022-11-23 21:00:00 +0800
categories: [读书笔记]
tags: [中国仙道之究竟, 内金丹法]
math: true
mermaid: true
---


一般而论，简单易成者为上品，繁琐难行者为下品；引白玉蟾所著《辨惑论》一段话，供大家参考：

> 修仙有三等，炼丹有三成，夫天仙之道，能变化飞升也，上士可以学之；以身为铅，以心为汞，以定为水，以慧为火，在片饷之间可以凝结，十月成胎，此乃上品丹法；本无卦爻，亦无斤两，其法简易，故以心传之。夫人（神）之道，能出入隐显也，中士可以学之；以炁为铅，以神为汞，以午为火，以子为水，在百日之内可以混合，三年成象，此乃中品炼丹之法；虽有卦爻，却无斤两，其法要妙，故以口传之，必可成也。夫地仙之道，能留形住世，庶士可以学之；以精为铅，以血为汞，以肾为水，以心为火，在一年间可以融合，九年功成，此乃下品炼丹之法。既有卦爻，又有斤两，其法繁琐，故以文字传之，恐难成也。上品丹法以精神魂魄意为材料，以行住坐卧为火候，以听乎自然为运用。中品丹法以心肝脾肺肾为药材，以年月日时为火候，以抱元守一为运用。下品丹法以精血髓炁液为药材，以必咽搓摩为火候，以存想升降为运用，大抵妙处不在乎按图索骥也。若泥象执文之士，空自傲慢，至老无成矣。